<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>It</title>
  </head>
  <body>
    <h1>Titolo: It</h1>
    <h4>
      Autore:
      <strong
        ><em
          ><a href="https://it.wikipedia.org/wiki/Stephen_King" target="_blank"
            >Stephen King</a
          ></em
        ></strong
      >
    </h4>
    <h4>Trama:</h4>
    <p>
      <img src="it.jpeg" alt="copertina" align="left" />
      Ottobre 1957. Una misteriosa entità multiforme si risveglia da un letargo
      di 27 anni trascorso nelle viscere della città di Derry, Maine, e assume
      la forma del clown Pennywise. Il primo incontro avviene con un bambino di
      sei anni, George Denbrough, che sta tentando di recuperare una barchetta
      di carta da un canale di scolo. Pennywise avvicina George al tombino per
      rendergli la barchetta, poi lo uccide brutalmente divorandogli il braccio
      sinistro. A giugno Ben Hanscom, un ragazzo obeso, viene attaccato dalla
      banda di bulli locali, capitanata da Henry Bowers (che incide sulla pancia
      di Ben una H). Ben si salva inoltrandosi nelle lande, dove fa conoscenza
      con l'ipocondriaco Eddie Kaspbrak e Bill Denbrough, il balbuziente
      fratello maggiore di Georgie. I tre ragazzi stringono amicizia con altri
      tre ragazzi, l'irruento Richie Tozier, l'ebreo Stan Uris e il maschiaccio
      Beverly Marsh, con i quali formano il gruppo dei "Perdenti". Presto si
      rendono conto che ciascuno di loro ha avuto un incontro personale con It:
      a Ben è apparso come un clown-mummia sulla superficie del fiume, a Eddie
      come un vagabondo lebbroso, a Bill come Georgie nell'album sanguinante di
      quest'ultimo, a Richie come la statua animata del boscaiolo Paul Bunyan, a
      Beverly come le voci dei bambini scomparsi in un lavandino sanguinante e a
      Stan come i fantasmi dei bambini morti alla cisterna cittadina. Bill e
      Richie, indagando, visitano la casa abbandonata di Neibolt Street e
      vengono attaccati da It in forma di licantropo, riuscendo a salvarsi e a
      rallentarlo immaginando di poterlo ferire con determinati strumenti. Un
      giorno, i Perdenti si dirigono ai Barren (una zona disabitata ai confini
      di Derry) per giocare, ma vengono raggiunti da Henry e dalla sua banda che
      stanno inseguendo Mike Hanlon, un ragazzino afroamericano. I Perdenti
      decidono di difendere quest'ultimo e ingaggiano una battaglia a colpi di
      sassi e petardi contro i bulli, riuscendo a metterli in fuga e accogliendo
      tra loro Mike, che si unisce al gruppo. Anche quest'ultimo rivela di
      essere riuscito a sfuggire a It in un'occasione in cui lo aveva attaccato
      sotto forma di mostruoso uccello gigante. It minaccia di morte i Perdenti
      se proveranno a fermarlo, ma Bill percepisce che ha paura di loro e giura
      di uccidere il mostro per vendicare Georgie. I Perdenti, sotto consiglio
      di Ben, si sottopongono a un'antica prova indiana, al termine della quale
      Richie e Mike scoprono che It esiste da milioni di anni ed è giunto sulla
      Terra in un non meglio identificato meteorite o su un'astronave (descritta
      simile a una versione oscura dell'arca dell'alleanza). Qualche tempo dopo,
      Eddie viene a sapere dal suo farmacista che la medicina per la sua asma
      non è altro che un placebo a base di acqua e canfora, pertanto non è
      davvero malato ma è stato psicologicamente indotto a crederlo dalla madre
      iperprotettiva. Approfittando di questo momento di debolezza psicologica
      (si suppone a causa della manipolazione degli eventi di It), viene
      attaccato e pestato a sangue dalla banda di Henry, che gli spezzano un
      braccio. Il giorno successivo, alla discarica, Beverly assiste casualmente
      alla morte di Patrick Hockstetter, un sociopatico membro della banda di
      Henry, il quale viene ucciso da It sotto forma di sanguisughe alate
      uscenti dal frigorifero abbandonato in cui rinchiudeva degli animali per
      farli morire. It cerca ancora di minacciare i Perdenti, ma questi ultimi
      non si lasciano intimidire. Il gruppo forgia dei proiettili d'argento da
      delle monete per usarli contro il mostro, basandosi sulle loro conoscenze
      dai film horror in cui l'argento è il punto debole delle creature
      mostruose. Poi si dirigono alla casa di Neibolt Street con l'intento di
      affrontare It. Qui il gruppo ingaggia uno scontro contro la creatura, che
      assume nuovamente la forma di licantropo, riuscendo a ferirlo grazie ai
      proiettili d'argento scagliati da Beverly con una fionda e alla forza
      congiunta delle loro menti, costringendo il mostro a darsi alla fuga. Ad
      agosto It manipola Henry, ormai impazzito, consegnandogli un coltello con
      cui uccidere il padre abusivo e spingendolo ad andare a cacciare i
      Perdenti per eliminarli. Beverly è costretta a scappare da casa quando suo
      padre violento cerca di aggredirla (e probabilmente di abusare
      sessualmente di lei) in parte a causa dell'influenza di It; dopo essere
      sfuggita all'uomo e alla banda di Henry, la ragazza si ricongiunge con gli
      amici e capisce che ormai la creatura ha posto sotto il suo controllo
      tutta la città e gli adulti per impedire loro di intervenire. I Perdenti
      si introducono nelle fogne (dove il mostro abita) per affrontarlo in
      definitiva, inseguiti da Henry e la sua banda. Questi ultimi sono assaliti
      da It sotto forma di Mostro di Frankenstein e solo Henry riesce a fuggire.
      Il gruppo raggiunge It, il quale assume la forma delle loro peggiori
      paure; Bill utilizza un'antica tecnica mistica di cui aveva letto in un
      libro, il Rito di Chüd, per entrare nella mente di It, riuscendo a
      sconfiggerlo con l'aiuto di un'entità benevola chiamata la Tartaruga (che
      aveva protetto i Perdenti fino a quel momento, impedendo loro di essere
      uccisi). I ragazzi, ritenendo di aver eliminato la creatura, si dirigono
      verso l'uscita dalle fogne; per riuscirci devono però approfondire il loro
      legame, quindi Beverly ha un rapporto sessuale con ciascuno dei suoi
      amici. Una volta fuori i Perdenti suggellano un patto col sangue, giurando
      di tornare a Derry ad affrontare It nel caso ritorni.
    </p>
  </body>
</html>
